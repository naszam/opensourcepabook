# Copyright e Copyleft

Il software è un codice disciplinato dalle leggi sul diritto di autore, in modo analogo a quanto avviene per le opere letterarie. Di regola il contratto che regola l'uso del software è la\_licenza d'uso\_ed è molto importante conoscerne i termini per quanto riguarda il software che si intende utilizzare.

> _**Art. 1**_  
> _Sono protette ai sensi di questa legge le opere dell'ingegno di carattere creativo che appartengono alla letteratura, alla musica, alle arti figurative, all'architettura, al teatro ed alla cinematografia, qualunque ne sia il modo o la forma di espressione. Sono altresì protetti i programmi per elaboratore come opere letterarie ai sensi della convenzione di Berna sulla protezione delle opere letterarie ed artistiche ratificata e resa esecutiva con legge 20 giugno 1978, n. 399, nonché le banche di dati che per la scelta o la disposizione del materiale costituiscono una creazione intellettuale dell'autore._

La legge sul diritto di autore \([Legge 22 aprile 1941 n. 633](http://www.interlex.it/testi/l41_633.htm)\), che tre l'altro quest'anno compie 68 anni, stabilisce quali sono i diritti per chi crea l'opera e per chi la utilizza, ma nell'ambito del software si è introdotto nella pratica un contratto che non viene firmato \(la licenza\), il cui scopo è spesso quello di limitare ulteriormente i diritti di chi ne fruisce.

Il software ha un proprietario \(salvo il caso di software di dominio pubblico\) che detiene i diritti di autore. Questo proprietario può essere il l'autore originale, oppure un altro detentore che ne ha acquisito i diritti in base ad un contratto. Il detentore dei diritti è colui che possiede il_**copyright**_\(termine di lingua inglese che letteralmente significa_diritto di copia_\).

L'utilizzo del software può essere concesso a titolo gratuito o a titolo oneroso in base alle disposizioni contenute nel contratto di licenza, o, in mancanza di questo, in base alla legge. E' importante specificare che il pagamento per l'acquisto di software, non si riferisce all'acquisizione dei diritti di autore, ma solo delle facoltà stabilite dalla legge, ovvero quanto indicato dalla licenza.

Il software per sua natura è composto da due parti fondamentali: il_codice sorgente\_e il\_codice eseguibile_. Il primo è rappresentato da un insieme di istruzioni appartenenti ad un determinato linguaggio di programmazione ed è intelligibile \(comprensibile\), mentre il secondo è rappresentato da un insieme di codici binari appartenenti al linguaggio macchina nel formato adatto ad essere caricato dal sistema operativo, quindi pronto per l'esecuzione, e non è intelligibile \(in quanto i codici sono rappresentati da valori binari, 0 e 1\). Siccome per il funzionamento del software è sufficiente il solo codice eseguibile, le leggi dei vari paesi che tutelano il diritto d'autore per il software, tendono a consentire la distribuzione del solo codice eseguibile, lasciando nascosto il codice sorgente. Inoltre, le leggi di questi paesi tendono a considerare illecita la_decompilazione_, ovvero lo studio del codice eseguibile volto a scoprirne il funzionamento.

Ora è necessario distinguere il software libero da quello non libero.

Il**Software Libero**è software che fornisce il permesso di utilizzarlo, copiarlo e distribuirlo, in forma originale, o anche dopo averlo modificato, sia gratuitamente, sia a pagamento. Un requisito molto importante del software libero è il codice sorgente, secondo la convinzione per cui:_“if it's not source, it's not software”_\(se non è sorgente, non è software\). Il software libero, per essere tale, deve rispondere alle quattro libertà che abbiamo elencato nel primo paragrafo \([Il Free/Libre and Open Source Software](http://theopensourcepa.altervista.org/doku.php?id=open_source#il_free_libre_and_open_source_software)\).

Un elemento fondamentale del software libero, che deve essere sottolineato con particolare enfasi, è la «Libertà». Essa non sta tanto nel prezzo, che può essere richiesto per il servizio di distribuzione delle copie, ma nella possibilità di usarlo senza vincoli, di copiarlo come e quando si vuole, di poterne distribuire le copie, di poterlo modificare e di poterne distribuire anche le copie modificate.

Il software libero comprende al suo interno i seguenti tipi di software:

* **Software di dominio pubblico**

![](/assets/196px-pd-icon.svg.png)

Il software di dominio pubblico è software senza copyright, cioè software sul quale l'autore abbia rinunciato a tutti i suoi diritti di copyright. Sostanzialmente si tratta di software libero, solo che, mancando chi possa difenderlo, qualcuno potrebbe accaparrarsene i diritti; pertanto alcune copie o varianti di questo software possono non essere più libere.

* **Software protetto da copyleft**

![](/assets/logo-c.png)

La parola _**copyleft **_\(“permesso d'autore”\) è un invenzione di Richard Stallman, e vuole rappresentare il copyright di chi, mentre difende il proprio diritto di autore, vuole difendere la libertà della sua opera, imponendo che questa e le sue derivazioni restino libere. In pratica una licenza appartenente a questa categoria, impedisce a chi redistribuisce il software \(originale o modificato\) di aggiungere delle restrizioni ulteriori. La più famosa licenza di questo tipo è la licenza pubblica GNU-GPL \(GNU-General Public License\). Tuttavia, è necessario specificare che il copyleft esiste grazie al diritto d'autore, in quanto il copyleft non è altro che una modalità di esercizio del diritto d'autore che utilizza le prerogative assolute garantite dalla legge all'autore, per stabilire un regime di circolazione dell'opera protetta diverso quello comunemente noto come proprietario. Infatti, le persone che contribuiscono al lavoro protetto dal copyleft devono divenire co-detentori del copyright di quel lavoro ed allo stesso tempo rinunciare ad alcuni dei diritti garantiti dal copyright, per esempio rinunciare al diritto di essere l'unico distributore delle copie di tale lavoro.

* **Software libero non protetto da copyleft**

Il software libero non è necessariamente di tipo copyleft e ciò accade quando la licenza non vieta espressamente l'aggiunta di restrizioni da parte di chi lo ridistribuisce. Quando si parla di software libero di questo tipo, si ha la possibilità di ridistribuirne copie con l'aggiunta di restrizioni indicate nei termini del contratto che riguarda la copia particolare della quale si è venuti in possesso.

* **Software GPL**

Indica software protetto da licenza pubblica GNU-GPL. La licenza GNU-GPL è la più diffusa licenza che protegge software libero con copyleft.

Il **Software non Libero **è rappresentato da qual software che non soddisfa i requisiti necessari per essere considerato software libero. E' necessario ricordare che il prezzo non è un fattore che limita la libertà.

Il software non libero comprende al suo interno i seguenti tipi di software:

* **Software semi-libero**

E' software che permette di agli individui di usarlo, copiarlo, modificarlo e distribuirlo, anche modificato, per qualunque scopo, escluso quello di trarne profitto \(quindi non si tratta di software commerciale\). Praticamente, si tratta di software libero al quale è stata aggiunta la limitazione per la quale questo non può essere usato e distribuito per scopi commerciali \(per trarne un profitto\). Questo è molto importante.

* **Software proprietario**

![](/assets/197px-copyright.svg.png)

E' quel software che non è né libero, né semi-libero. Solitamente, questo tipo di software può essere utilizzato solo con un permesso speciale e solo su un elaboratore, o su un gruppo ben determinato. E' protetto da copyright.

* **Software freeware**

E' quel software proprietario gratuito, del quale viene reso pubblico il codice sorgente, che può essere usato e copiato senza poterlo modificare. In questo caso, il prefisso “free” serve ad evidenziare la gratuità della cosa, ma non la libertà che invece non può essere soddisfatta per via della mancanza di requisiti \(es. tutti quei software proprietari che si possono trovare gratuitamente on-line\).

* **Software shareware**

E' quel software proprietario che può essere ridistribuito, ma per il quale viene richiesto un pagamento dopo un periodo di prova determinato \(es. le demo dei software proprietari\).

Un particolare tipo di software è il **Software Commerciale **che è tale solo in quanto viene venduto per ricavarne un profitto. E' importante evitare di confondere software proprietario con il software commerciale che non sono la stessa cosa. Infatti può esistere software non-libero che non è nemmeno commerciale \(es. software freeware\).

Di seguito verranno illustrate alcune delle licenze più diffuse:

* **GNU General Public License \(GNU-GPL\)**

![](/assets/rosso.png)

E' la licenza piu diffusa per il software libero.

* **GNU Lesser General Public License \(LGPL\)**

* **GNU Free Documentation Licence \(GFDL\)**

* **GNU Affero General Public Licence \(AGPL\)**
* **Prosody's MIT/X11 \(X11\)**
* **UCB Berkeley Software Distribution \(UCB BSD\)**
* **UCB Berkeley Software Distribution revised \(UCB BSDr\)**
* **BSD non Berkeley \(BSD\)**
* **Mozilla Public License \(MPL\)**

| Sigla | Software Libero | Software non Libero |
| :--- | :--- | :--- |
| GNU-GPL | Sì | No |
| LGPL | Sì | Sì |
| FDL | Sì | No |
| AGPL | Sì | No |
| X11 | Sì | Sì |
| UCB BSD | Sì | Sì |
| UCB BSDr | Sì | Sì |
| BSD | Sì | Sì |
| Mozilla Public License | Si | Sì |



