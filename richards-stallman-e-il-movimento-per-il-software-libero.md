# Richard Stallman e il movimento per il Software Libero

![](/assets/richardstallman.1.png)

[Richard Matthew Stallman](https://stallman.org/) \(New York, 16 marzo 1953-vivente\) è un programmatore, hacker e informatico statunitense, precursore e attivista del movimento del software libero contro il software con licenza proprietaria, pioniere del concetto di copyleft e autore di molte licenze legate al copyleft, tra cui, la GNU General Public License \(GPL\), la licenza per software libero più diffusa.

Nasce nel 1953 a New York City da Daniel Stallman e Alice Lippman.

Inizia il suo percorso di programmatore dopo aver conseguito il diploma di scuola superiore, venendo assunto dalla IBM New York Scientific Center, realizzando un preprocessore per il PL/1,linguaggio di programmazione per le macchine IBM360, e un text-editor in APL. Nello stesso periodo, collabora, anche, come volontario assistente di laboratorio al dipartimento di biologia alla Rockefeller University. Nel giugno del 1970, al primo anno da studente di fisica all'università di Harvard, Stallman diventò un programmatore al laboratorio di informatica ed intelligenza artificiale \([CSAIL](http://www.csail.mit.edu/), Computer Science and Artificial Intelligence Laboratory\) delMIT\(Massachusetts Insitute of Technology\). Qui prese parte alla comunità degli hacker, dove veniva solitamente identificato con il nickname “RMS”, che, oltre a rappresentare le iniziali del suo nome, è anche un gioco di parole: in inglese, “RMS” è l'acronimo per “Root Mean Square” \(valore efficacie, in italiano\).

Al termine degli studi universitari, si laureò nel 1974 con lode \(“magna cum laude”, con grande lode\) ad Harvard in Fisica. In seguito si iscrisse alMITcome laureato in fisica.

In questo periodo risale un evento che cambierà totalmente la vita di Stallman, una ferita al ginocchio che non gli permise di partecipare ai balli folk internazionali, di cui era molto appassionato. Questo grande dolore si sfociò nell'abbandono della vita sociale e un'intensa concentrazione e determinazione nel campo che più lo stimolava e lo rendeva fiero: la programmazione.

Durante gli anni '70, la cultura hacker che Stallman portava avanti cominciò a frammentarsi a causa del processo di “chiusura” del software. Infatti, per evitare che il software fosse usato sui computer dei concorrenti, la maggior parte dei produttori smise di distribuire il codice sorgente e cominciò a usare Copyright e licenze restrittive per il software, per limitarne o proibirne la copia e la ridistribuzione. Tale proprietà del software già esisteva in precedenza, ma cominciava a diffondersi molto velocemente.

Come ritengono in molti, tra i quali Brawster Kahle, compagno di Stallman alMIT, questo passaggio alle caratteristiche legali del software può essere una conseguenza del U.S. Copyright Act del 1976 che regolava la disciplina del copyright.

Quando Brian Reid nel 1979 mise “time bombs” in Scribe per limitare l'accesso senza licenza al software, Stallman lo considerò “un crimine contro l'umanità”. Egli chiarì, successivamente, che quello che considerava un crimine non è far pagare il software, ma ostacolare la libertà dell'utente.

Poi nel 1980, si verificò quel famoso episodio inerente alla stampante Xerox 9700 \(“Dover”\) già descritto in precedenza. Grazie a questa esperienza, Stallman si convinse che le persone hanno bisogno di essere libere di modificare l software che usano.

Rifiutò un futuro dove avrebbe dovuto firmare accordi di non divulgazione per non condividere codici sorgente o informazioni tecniche con altri sviluppatori di software e compiere altre azioni che considerava oltraggiose dei suoi principi. Scelse, invece, di condividere il suo lavoro con gli altri in un “classico spirito di collaborazione”. Egli rifiutò la ricchezza come primo obiettivo di vita, cosa che stava dilagando nel mondo capitalistico, sostenendo che gli utenti di software dovrebbero avere la libertà condividere con gli altri il loro lavoro e di essere in grado di studiare e fare modifiche al software che usano per migliorarlo e contribuire all'evoluzione della tecnologia. Ha sempre combattuto contro il copyright e le restrizioni ad esso collegate, avviando addirittura una campagna di sensibilizzazione al software libero girando per tutto il mondo.

Egli sostiene che la **Libertà **è vitale per il bene degli utenti e della società nel suo complesso come valore morale, e non unicamente per ragioni pragmatiche come sviluppare un software tecnicamente superiore. Da un punto di vista tecnico può essere considerato come progresso, ma a livello etico si estende a concetti quali libertà, solidarietà, collaborazione, ecc…

Così, supportato da forti motivazioni etiche, lasciò ilMITnel 1984, per evitare influenze e si dedicò a tempo pieno al progetto GNU e al movimento del software libero, che aveva annunciato nel settembre del 1983.

Nel 1985 pubblicò il manifesto GNU, che descriveva le sue motivazioni per creare un sistema operativo libero chiamato GNU.

Poco dopo, diede vita a una corporazione no profit chiamata Free Software Foundation per allargare il progetto ad una cerchia di programmatori specializzati e dare una struttura legale al movimento del software libero. \(per maggiori approfondimenti guardare: Un Po' di Storia.

Stallman ha scritto molti saggi sulla libertà del software \(circa 50, contenuti nella [Filosofia del Progetto GNU](https://www.gnu.org/philosophy/philosophy.it.html)\) ed è dal 1990 attivista politico a favore del movimento del software libero.

Nel 1999, Stallman lanciò lo sviluppo di un'enciclopedia libera on-line invitando il pubblico a contribuire al progetto scrivendo articoli \(\[L'Enciclopedia Universale Libera e le risorse per l'apprendimento\]\(\[[https://it.wikisource.org/wiki/L'Enciclopedia\_Universale\_Libera\_e\_le\_risorse\_per\_l'apprendimento\)\]\(https://it.wikisource.org/wiki/L'Enciclopedia\_Universale\_Libera\_e\_le\_risorse\_per\_l'apprendimento\)\)\](https://it.wikisource.org/wiki/L'Enciclopedia_Universale_Libera_e_le_risorse_per_l'apprendimento%29]%28https://it.wikisource.org/wiki/L'Enciclopedia_Universale_Libera_e_le_risorse_per_l'apprendimento%29%29\)\).

Inoltre ha sempre, e continua tutt'ora, a tenere discorsi riguardo al progetto GNU e il movimento del software libero in tutto il mondo per divulgare quello che lui ritiene essere una corrente filosofica che esalta ed amplia il concetto di _libertà_.

Grazie al suo fervido attivismo, molti governi hanno abbandonato il software proprietario, come quello di Microsoft, nelle scuole statali \(es. lo stato indiano del Kerala\) per adottare software libero che genera sicuramente un enorme risparmio economico ma porta con se anche motivazioni più profonde che difficilmente possono essere comprese e metabolizzate dal collettivo generale, in quanto bruciano i tempi e si proiettano nel futuro e in un mondo sicuramente migliore. Stallman ha inoltre partecipato nel 2006 a proteste sui brevetti del software DRM[^1] \(Digital Rights Management\) e software proprietario. Grazie al suo intervento, segnato anche da slogan e cartelloni che rivendicavano la libertà degli utenti contro i nemici della stessa, si è ottenuto un piccolo miglioramento da parte dell'ATI che si è fusa con AMD e ha fatto piccoli passi per rendere la documentazione per il loro hardware disponibile all'uso della comunità del software libero. Questo è uno dei tanti successi ottenuti dallo stesso Stallman nella sua campagna contro il software proprietario e l'affermazione del concetto di libertà e in particolare del software libero. La sua campagna contro il software proprietario e tutte le restrizioni imposte dalle società che lavorano nell'ambito informatico, nasce dal fatto che la società che sviluppa tale software può controllare, attraverso delle tecniche \(back door, spyware\), ciò che l'utente sta facendo sul proprio computer. Perciò, il software che credete sia vostro, non è nelle vostre mani per servirvi ma per controllarvi. Aziende come Microsoft e Apple hanno progettato il software con la specifica intenzione di imporvi restrizioni. Windows Vista è principalmente un miglioramento nel come imporre restrizioni all’utente. Ovviamente, non si tratta di Software Libero, perché il Software Libero si sviluppa sotto il controllo democratico dei suoi utenti secondo le quattro libertà dettate dallo stesso Stallman. Quando il controllo è nelle mani degli utenti, quando gli utenti possono avere il totale controllo del proprio computer, nessuno ha un potere tale da permettergli di imporre funzionalità malevole per limitare gli utenti, per spiarli, per aggredirli. Ed è proprio questo che sta alla base del movimento per il software libero, una democrazia virtuale all'interno del mondo del cyberspace e dell'informatica in genere.

Stallman ha dedicato quasi tutte le sue energie della sua vita all'attivismo politico e nel campo del software. Dichiarando di curarsi poco dei beni materiali: _” ho sempre vissuto grossolanamente… come uno studente, sostanzialmente. E mi piace questo, perché significa che il denaro non mi dice cosa fare”_.Per molti anni visse al di fuori del suo ufficio al laboratorio CSAIL delMIT, definendosi uno “squatter” \(occupatore abusivo\) nel campus. La sua professione di “research affiliate” alMITnon veniva retribuita.

Viene da molti considerato come un DIO, un profeta, in quanto il suo pensiero, per quanto elaborato e complesso, ha dato vita ad un movimento filosofico talmente profondo e talmente futuristico da essere considerato qualcosa di più che un semplice progetto di sviluppo. L'immagine riportata nel paragrafo, lo ritrae nei panni di un santo ad una conferenza al Club Dirigenti Informatici di Torino, dove con il suo grande carisma da moderno messia telematico, si è, al termine della conferenza, ironicamente travestito da sant’iGNUcius, con tanto di aureola fatta con un vecchio laser disc e ha invitato tutti a diventare “fedeli della nuova chiesa del software libero”. Alla sua “chiesa” servono molti programmi liberi, manuali liberi e… soprattutto, fondi e risorse economiche libere. E' una sorta di rituale che effettua in tutte le conferenze che tiene in giro per il mondo per intrattenere e far divertire il suo pubblico e, allo stesso tempo, diffondere il suo pensiero.

![](/assets/st_ignucius.png)

Grazie al suo attivismo, si stima che oggi ci siano più di 20 milioni di utenti che utilizzano sistemi operativi GNU/Linux.

## Riconoscimenti:

* 1990: “MacArthur Fellowship”
* 1991: “The Association for Computing Machinery's Grace Hopper Award” per il suo lavoro sull'Emacs originale
* 1996: Laurea honoris causa dallo “Sweden's Royal Institute of Technology”
* 1998: “Electronic Frontier Foundation's Pioneer award”
* 1999: “Yuri Rubinski Memorial Award”
* 2001: “The Takeda Techno-Entrepreneurship Award”
* 2001: Laurea honoris causa dalla Università di Glasgow
* 2002: “National Academy of Engineering membership”
* 2003: Laurea honoris causa dalla “Vrije Universiteit Brussel”
* 2007: Stallman è stato ascoltato in una audizione ufficiale dalla commissione cultura della Camera dei deputati italiana. Il 24 settembre 2007 riceve la Laurea honoris causa in Ingegneria informatica dalla Università di Pavia.

[^1]:  Termine che significa letteralmente “gestione dei diritti digitali”, con il quale si intendono i sistemi tecnologici mediante i quali i titolari di diritto d'autore \(e dei cosiddetti diritti connessi\) possono esercitare ed amministrare tali diritti nell'ambiente digitale, grazie alla possibilità di rendere protette, identificabili e tracciabili le opere di cui sono autori.

