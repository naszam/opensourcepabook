# Il ruolo dell'Open Source nella Pubblica Amministrazione

I dati relativi all'uso di FLOSS \(Free/Libre and Open Source Software\) nella Pubblica Amministrazione \(PA\) sono pochi e frammentari. Molti report sull'argomento svolti da alcuni analisti risultano essere contraddittori a causa della complessità del rilevamento delle informazioni esclusivamente nell'ambito della Pubblica Amministrazione. A questo proposito, la Commissione Europea ha promosso alcuni studi sul tema, tra i quali, i più articolati sono: “Study into the use of Open Source Software in the Public Sector” -An IDA Study- \(Interchange of Data between Administrations\) eFLOSS \(Free/Libre and Open Source Software: Survey and Study\), ai quali si ispira questo paragrafo. Le Pubbliche Amministrazioni nei vari stati, e, soprattutto in Europ, hanno propensioni e\_policy\_sul tema delFLOSSmolto diverse: Francia, Germania, Svezia, Spagna, Finlandia hanno aderito con interesse all'iniziativa; mentre gli altri paesi, tra cui l'Italia e l'Inghilterra, dimostrato un interesse minore. Comunque, con il passare del tempo, sembra che l'attenzione sia in ascesa ovunque.

Dalla rilevazione effettuata dalla Commissione Europea \(“IDA project”\), effettuata mediante questionari compilati dai responsabili dei sistemi informativi delle pubbliche amministrazioni \(IT manager\) dei paesi comunitari, risulta che l'uso di FLOSS nella PA è concentrato soprattutto in ambiente server, dove risulta vincente il duo “Apache/Unix”. Infatti gran parte delle PA utilizzano server basati su Linux, che si sta dimostrando un'affidabile e conveniente alternativa a Windows. Nel seguente grafico vengono rappresentate le percentuali dell'utilizzo di FLOSS nelle pubbliche amministrazioni europee lato server \(Fonte IDA study, European Commission, 2001\).

Sul lato client, invece, le suite di Office Automation, tra cui la più blasonata è Open Office della [Sun Microsystem](http://it.sun.com/)[^1], rappresentano il fenomeno più interessante, anche se con dimensioni più ristrette rispetto a Linux nella fascia server. Infatti, prendendo ad esempio Open Office, possiamo dire che sia la migliore alternativa a Microsoft Office; è da annotare la sua leggerezza e velocità nelle operazioni più comuni. Integra le stesse funzionalità presenti su Office: fogli di calcolo, presentazioni multimediali, elaborazione testo, software per gestire database ed anche un’applicazione matematica, e può anche leggere i documenti di Office per permettere a coloro che si avvicinano per la prima volta ad Open Office di adattarsi gradualmente. Differentemente da Office è possibile anche creare documenti in Pdf partendo da un documento qualsiasi. Il tutto con pochi click. Inoltre grazie al sistema dei plug-in, è possibile estenderne le funzioni e personalizzarlo ed adattarlo alle esigenze richieste.

Nella Pubblica Amministrazione, un aspetto molto importante è ricoperto dal software applicativo custom[^2] prodotto dalle pubbliche amministrazioni pubbliche per far fronte ad esigenze amministrative specifiche o, in generale, di amministrazione telematica, quali la gestione di strade e ospedali, l'istruzione, il pagamento delle imposte, la giustizia e la gestione del territorio. Infatti, l'assenza di finalità commerciali per quanto riguarda le licenze d'uso e la necessità di fornire software con il codice sorgente, per permettere di adattarlo alle esigenze operative, conducono ad aderire al modello delFLOSS.

## Benefici

L'adozione diFLOSSall'interno della PA porta normalmente un risparmio iniziale in termini di costi per licenze che, a differenza dei software commerciali, sono veramente esigui.

Per effettuare un confronto economico reale e completo, bisogna prendere ad oggetto non la spesa iniziale, ma la differenza tra il TCO \(“Total Cost of Ownership” o costo totale di possesso\) delle soluzioni open source e il TCO delle soluzioni proprietarie. Nel TCO, confluiscono oltre al costo delle licenze, i servizi di supporto, della formazione, i costi di migrazione, d'installazione e di gestione. Pertanto dalla differenza di questi due valori avremo un risultato positivo a favore delle soluzioni open source che hanno costi iniziali bassi, costi di supporto contenuti, costi di formazione e migrazione relativamente inesistenti grazie alle caratteristiche del software open source e del corredo informativo che lo accompagna, e lo stesso vale per i costi d'installazione e manutenzione.

Un elemento a favore delFLOSSnella pubblica amministrazione è\_l'indipendenza dai fornitori\_che consiste nell'affidare il supporto di un prodotto open source ad un'azienda scelta dal cliente, eliminando il vincolo imposto dal software proprietario che può essere supportato solamente dal produttore \(o un suo partner autorizzato\).

Disporre del codice sorgente dei programmi utilizzati all'interno della propria organizzazione, consente un grado maggiore di sicurezza. Infatti, è possibile effettuare controlli interni alla ricerca di backdoor[^3] o debolezze sfruttabili da attacchi esterni; mentre il software proprietario non permette tutto ciò, ma, anzi, è molto appetibile per i cracker che intendono entrare nel sistema per sottrarre informazioni e dati sensibili, per via della sua scarsa stabilità e della presenza di numerosi bug[^4] che spesso vengono tappezzati con delle patch[^5]. L'amministrazione, quindi, dispone di un maggior controllo sulla politica di evoluzione del proprio parco applicativo, e, in modo generale, sulla governo della gestione del patrimonio pubblico, evitando sprechi inutili e controproducenti. Questo assume notevole importanza in aspetti connessi alla sicurezza, quali l'autenticazione e l'identificazione del cittadino o quelli relativi all'integrità, confidenzialità e all'accessibilità dei dati nel corso del tempo.

Una delle caratteristiche fondamentali dell'open source è quella di poter essere personalizzato ed esteso al livello di funzionalità che ne permette una maggiore efficienza, aggiornamenti costanti, anche giornalieri, a differenza dei software proprietari che presentano, invece, aggiornamenti poco frequenti, e capacità di personalizzazione pari a zero.

Il ricorso a lFLOSS può fungere da leva per la modernizzazione dei sistemi informatici dello Stato consentendo i seguenti benefici, in aggiunta di quelli citati:

* Disporre di un patrimonio considerevole di software di qualità e conforme agli standard internazionali
* Risparmiare una notevole quantità di investimenti della Spesa Pubblica che possono essere impiegati in altre opere pubbliche, evitando sprechi e favorendo una sapiente e ottimale gestione della Spesa Pubblica. La forte riduzione degli investimenti pubblici permette, inoltre, un abbassamento dei tributi imposti ai contribuenti.
* Utilizzare software che garantisce una certa perennità. l'amministrazione è in grado di modificare il software per favorirne la sua integrazione e/o la sua evoluzione. Un aspetto chiave per le PA è l'interscambio dei dati, da cui nasce l'esigenza di usare
  _formati aperti e standard_
  che assicurano:
  * _**Indipendenza**_
    La possibilità di disporre del open source code \(codice sorgente aperto\), consente l'indipendenza da uno specifico prodotto e fornitore. Tutti possono sviluppare applicazioni che gestiscono un formato aperto \(es. il formato usato da Open Office:
    XML
    , eXtensible Markup Language\).
  * _**Interoperabilità**_
    Usando formati aperti standard, sistemi eterogenei sono in grado di condividere gli stessi dati.
  * _**Neutralità**_
    I formati aperti non obbligano a usare uno specifico prodotto, lasciando libero l'utente di scegliere sulla base del rapporto di qualità/prezzo.
  * _**Persistenza**_
    I formati aperti standard permettono la tutela del patrimonio informativo nel tempo a fronte del mutamento tecnologico. Grazie a questa caratteristica, le PP.AA. non saranno costrette a cambiare costantemente l'apparato informatico per adeguarsi ai vincoli imposti dai software proprietari come il caso di “Windows Vista” che ha reso necessari almeno quattro
    GB
    \(Gigabyte\) di RAM \(Random Access Memory\) per poter funzionare, che di fatto hanno portato molte aziende ad effettuare un nuovo investimento a causa di hardware obsoleto che, con software open source, sarebbe anche troppo performante e richiederebbe solamente piccole modifiche ma non rinnovamenti strutturali totali.
  * _**Portabilità**_
    Consente di utilizzare software su piattaforme hardware diverse. Un componente software è portabile se eseguirne il porting è semplice \(e quindi poco costoso\); in questo senso, la portabilità si può considerare un caso particolare di riusabilità del software. Il caso limite è quello in cui un componente software può essere riutilizzato su diverse piattaforme senza che questo comporti alcuna modifica. l'esempio più classico è rappresentato da Linux che può essere installato su una pluralità di piattaforme hardware a differenza di Microsoft Windows che, invece, può essere installato solo su una cerchia ristretta di piattaforme hardware.

## Limiti

> _“Abbiamo dimostrato la nostra capacità di sviluppare un’ampia gamma di software libero, ma questo non significa che siamo invincibili e inarrestabili. Diverse sfide rendono incerto il futuro del software libero, e affrontarle richiederà perseveranza e sforzi costanti, talvolta per anni. Sarà necessaria quella determinazione che le persone sanno dimostrare quando danno valore alla propria libertà e non permettono a nessuno di sottrargliela. \(Richard Stallman\)”_

Ed è proprio dalle parole di Stallman che voglio introdurre il seguente paragrafo che illustrerà quelli che sono i limiti e le sfide che si propone di vincere il software libero e più in generale ilFLOSS.

Uno dei limiti che presentano iFLOSSè la non completa portabilità, che attualmente si sta pian piano risolvendo divenendo un punto di forza di Linux. Tuttavia, i costruttori di hardware, molto spesso tendono a mantenere segrete le specifiche delle loro apparecchiature oppure a rilasciarle driver molti mesi dopo l'uscita dei dispositivi hardware; questo rende difficile la scrittura di driver liberi che permettano a Linux di supportare le nuove periferiche. Oggi, questo è stato quasi completamente risolto grazie alla comunità di programmatori dietro allo sviluppo di Linux e degli altriFLOSSche, attraverso complesse tecniche di reverse engineering, possono ricostruire le specifiche dell’hardware grazie alla collaborazione delle grandi aziende produttrici del settore \(quali: Intel, Ati, Nvidia, ecc…\). In particolar modo i dispositivi hardware che possono creare dei problemi di compatibilità sono principalmente il wireless delle connessioni internet, ecc… .

Inoltre se si analizzano i processi di sviluppo, acquisizione, installazione del software e le risorse coinvolte \(umane, organizzative, progettuali, finanziarie, distributive e d'informazione\), proprie del modello del FLOSS definito Bazaar[^6] \(tipico del progetto Linux\), in contrapposizione al modello tradizionale a Cattedrale[^7], si riscontra che esso si basa sui contributi di migliaia di programmatori che lavorano in modo totalmente “volontario”, scambiandosi idee e file attraverso internet, e giungono in assenza di autorità centrale a realizzare programmi complessi.

Sorge a questo punto una domanda: “Come può la Pubblica Amministrazione sviluppare software corrispondente al modello a Bazaar?” Tale quesito può essere soddisfatto attraverso i seguenti requisiti:

* Un numero ragionevole di operatori “con lo stesso problema”;
* Ripartizione iniziale e flessibile dei compiti di gestione/direzione tra persone diverse appartenenti ad organizzazioni diverse;
* Documentazione sufficiente per permettere a chiunque di continuare lo sviluppo di un progetto iniziato da altri;
* Niente codici monolitici
* Software articolato in più segmenti di codice di dimensioni relativamente ridotte, così da agevolare una gestione individuale;
* Identificazione delle parti stabili e di quelle che vanno ottimizzate in base al principio “dei rilasci frequenti”.

Queste considerazioni possono valere anche per gli sviluppatori proprietari.

In conclusione, si dovrebbe realizzare una comunità di programmatori al livello europeo in tutte le Pubbliche Amministrazione, una sorta di Unione Informatica, per permettere, oltre che una forte coesione ed equilibrio tra gli stati comunitari, anche un veloce sviluppo di soluzioni specifiche che possono essere utilizzate da tutte le PA in modo da permettere, oltre ad una riduzione dei costi, una standardizzazione deiFLOSSal livello europeo e mondiale.

[^1]:  E' una società per azioni della Silicon Valley produttrice di software e semiconduttori, nota per aver prodotto il famoso linguaggio di programmazione Java.

[^2]:  Cioè l'insieme dei programmi che non sono compresi nel sistema operativo, ma che vengono progettati e realizzati ad-hoc dall'utente in base alle proprie esigenze.

[^3]:  Le backdoor in informatica sono paragonabili a porte di servizio \(cioè le porte del retro\) che consentono di superare in parte o in tutto le procedure di sicurezza attivate in un sistema informatico.

[^4]:  Il termine bug o baco identifica un errore nella scrittura di un programma software.

[^5]:  Nel suo significato primario, patch \(letteralmente “pezza”\) è un termine inglese che in informatica indica, come hot fix, un file eseguibile creato per risolvere uno specifico errore di programmazione, che impedisce il corretto funzionamento di un programma o di un sistema operativo.

[^6]:  Nel modello a Bazaar il codice sorgente della revisione in sviluppo è disponibile liberamente, gli utenti possono interagire con gli sviluppatori e se ne hanno le capacità possono modificare e integrare il codice. Lo sviluppo è decentralizzato e non esiste una rigida suddivisione dei compiti, un programmatore di buona volontà può modificare e integrare qualsiasi parte del codice. In sostanza lo sviluppo è molto più anarchico e libero, da qui il nome di modello a Bazaar. Il Kernel Linux e molti programmi utilizzano questo nuovo modello di sviluppo associativo. Nel suo saggio Steven Raymond enuncia quella che lui chiama la “Legge di Linus”: dato un numero sufficiente di occhi, tutti i bug vengono a galla. E' una esemplificazione del concetto secondo il quale il lavoro collaborativo ha numerosi vantaggi, certamente non ultimo quello della sicurezza del codice. Ad esempio, in un software open source non sarà mai possibile inserire delle backdoor o del codice maligno perchè tantissimi altri programmatori, in tutto il mondo, potranno esaminare il programma ed individuare eventuali magagne.

[^7]:  Nel modello a Cattedrale il programma viene realizzato da un numero limitato di “esperti” che provvedono a scrivere il codice in quasi totale isolamento. Il progetto ha una suddivisione gerarchica molto stretta e ogni sviluppatore si preoccupa della sua piccola parte di codice. Le revisioni si susseguono con relativa lentezza e gli sviluppatori cercano di rilasciare programmi il più possibile completi e senza bug.

