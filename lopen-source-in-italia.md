# L'Open Source in Italia

Alcuni ricercatori Dell'osservatorio dell'Università di Bologna [P.A.O.S.](http://www.paos.it/) \(Software Opensource nella Pubblica Amministrazione\) hanno effettuato una rilevazione sistematica relativa al tipo di serverHTTPutilizzato della PAL italiana \(Pubblica Amministrazione Locale: Regioni, Provincie, Comuni\). Tale rilevazione è stata effettuata “interrogando”, per mezzo di una procedura automatizzata, i server relativi a una lista di domini riservati alla pubblica amministrazione locale e riguarda, in particolar modo, i siti dei nomi di dominio di comuni, province e regioni. Da un confronto con i risultati della rilevazione periodica effettuata da [Netcraft](http://news.netcraft.com/) sull'intera popolazione dei siti Web mondiale, emerge un utilizzo relativamente ridotto dei server \(open source\) Apache nell'amministrazione pubblica italiana: meno del 40% contro oltre il 60% del mondo. Come si può notare dal grafico, in Italia c'è una scarsa propensione ad utilizzare software open source in generale, sottolineata dallo scarso impiego del server HTTP OS, Apache che rappresenta uno dei prodotti open source di più facile e ovvio utilizzo. Tuttavia, grazie anche all'attivismo politico di Richard Stallman, l'open source si sta pian piano diffondendo in tutta Italia, non solo nelle pubbliche amministrazioni locali, ma anche nelle scuole, nelle aziende, ecc… . Infatti, nel 2007 il tema dell'open source è stato portato autorevolmente presso il Parlamento italiano. La commissione cultura della Camera ha ascoltato il prof. Arturo Di Corinto, il dott. Massimiliano Gambardella e Stefan Umit Uygur, unitamente a Richard Stallman e a Bruce Perens in una audizione ufficiale dalla commissione cultura della Camera dei deputati. Anche il convegno _Condividi la conoscenza\_ha tentato di allargare la base di adesione del mondo accademico sull'Open Source e sull'Open Content con l'obiettivo di fare ascoltare la propria voce anche dal mondo politico. L’attività della “Commissione per il software a codice sorgente aperto nella Pubblica Amministrazione”, detta anche **“Commissione Meo”**, ha prodotto la pubblicazione dell’ \["Indagine conoscitiva sul software a codice sorgente aperto nella pubblica amministrazione"\]\(_[http://theopensourcepa.altervista.org/lib/exe/fetch.php?media=indagine\_conoscitiva\_sul\_software\_a\_codice\_sorgente\_aperto\_nella\_pubblica\_amministrazione](http://theopensourcepa.altervista.org/lib/exe/fetch.php?media=indagine_conoscitiva_sul_software_a_codice_sorgente_aperto_nella_pubblica_amministrazione).pdf\) che contiene interessanti proposte per la diffusione del software open source nella PA italiana. La più rilevante tra le proposte \(vedi pag. 12\) è che le PP.AA. \(Pubbliche Amministrazioni\) non devono vietare né penalizzare l’utilizzo di pacchetti open source: il criterio che deve valere al momento della selezione di una qualsivoglia soluzione software è quello inglese del “value for money”.

Queste conclusioni hanno fortemente orientato il legislatore italiano.

La prima ricaduta legislativa è stata la cosiddetta**“Direttiva Stanca”**: il 19 dicembre 2003 l’allora Ministro per l'Innovazione e le Tecnologie, On. Stanca, adottava la direttiva “Sviluppo ed utilizzazione dei programmi informatici da parte delle pubbliche amministrazioni” il cui contenuto sostanziale veniva successivamente trasfuso nel D. Lgs. 82/05 \(Codice dell'amministrazione digitale\) con l’intenzione di comportare vantaggi nella scelta dei programmi più efficienti e convenienti, ma anche risparmi derivanti dalla condivisione conseguente al riuso all'interno delle amministrazioni pubbliche.

I principali contenuti della “Direttiva Stanca” sono i seguenti \(in particolare derivanti dagli articoli 3, 4 e 7\):

* Analisi comparativa delle soluzioni. La direttiva dispone che le Pubbliche Amministrazioni acquisiscano programmi informatici sulla base di una valutazione comparativa tecnica ed economica tra le diverse soluzioni disponibili sul mercato, tenendo conto della rispondenza alle proprie esigenze.
* Criteri tecnici di comparazione. Le Pubbliche Amministrazioni nell'acquisto dei programmi informatici devono privilegiare le soluzioni che assicurino l'interoperabilità e la cooperazione applicativa tra i diversi sistemi informatici della Pubblica Amministrazione, salvo che ricorrano peculiari ed eccezionali esigenze di sicurezza e di segreto.
* Rendere i sistemi informatici non dipendenti da un unico fornitore o da un'unica tecnologia proprietaria.
* Garantire la disponibilità del codice sorgente per l'ispezione e la rintracciabilità da parte delle Pubbliche Amministrazioni.
* Esportare dati e documenti in più formati, di cui almeno uno di tipo aperto.

Oltre alla Direttiva menzionata, sono stati attuati altri interventi legislativi come, ad esempio, l'art. 68, comma 1, lettera d, già citato, del Decreto Legislativo 7 marzo 2005, n. 82 “Codice dell’amministrazione digitale” e le successive integrazioni e modificazioni \(Decreto Legislativo 4 aprile 2006, n. 159 “Disposizioni integrative e correttive al decreto legislativo 7 marzo 2005, n. 82, recante codice dell’amministrazione digitale”\) e la Legge 27 dicembre 2006, n.296 - Disposizioni per la formazione del bilancio annuale e pluriennale dello Stato \(legge finanziaria 2007\). Quest’ultima istituiva un Fondo di 10 milioni di Euro \(comma 892\) al fine di sostenere la realizzazione di progetti per la società dell'informazione, la cui destinazione prioritaria era rivolta a progetti che “utilizzano o sviluppano applicazioni software a codice aperto”.

![](/assets/overallc.png)_Risultati Netcraft_

Recentemente vi è stata la riproposizione della Commissione Open Source 2007, sempre presieduta dal Prof. Angelo Raffaele Meo, e presso il Ministero per le Riforme e le Innovazioni nella Pubblica Amministrazione è stata istituita la**Commissione Nazionale per il software Open Source nella PA**. Il decreto ministeriale istitutivo della Commissione \(16 maggio 2007\), a firma del Ministro Nicolais, ha definito tre obiettivi prioritari:

* un'analisi dello scenario europeo ed italiano del settore;
* la definizione di linee guida operative per supportare le Amministrazioni negli approvvigionamenti di software open source;
* un'analisi dell'approccio open source per favorire cooperazione applicativa, interoperabilità e riuso.

I lavori della Commissione, presieduta dal prof. Meo, si sono svolti essenzialmente in modalità on-line supportati dall'OsservatorioOSSdel[CNIPA](http://www.cnipa.gov.it/site/it-IT/)\(Centro Nazionale per l'Informatica nella Pubblica Amministrazione\). Si sono svolte anche attività di audizione, in particolare la Commissione ha supportato l'organizzazione del Convegno Open Source Open Ideas for Public Administration - OSPA 2008 primo e unico momento in Italia di incontro e confronto tra PA, imprese ed università. Nell'aprile 2008 la Commissione ha prodotto una prima bozza di Relazione.

In conclusione possiamo dire che il fenomeno dell'Open Source si sta lentamente diffondendo anche in Italia che, con il passare del tempo, si sta dimostrando sempre più sensibile agli aspetti tecnologici e liberi dell'informatica sia all'interno della Pubblica Amministrazione che negli altri ambiti di sua competenza.

