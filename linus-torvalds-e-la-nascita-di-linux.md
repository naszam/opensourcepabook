# Linus Torvalds e la nasciata di Linux

![](/assets/linuxmano.png)  _Linux vs. Tux_

[Linus Benedict Torvalds](https://www.cs.helsinki.fi/u/torvalds/) \(Helsinki, 28 dicembre 1969-vivente\), è un programmatore e hacker finlandese, conosciuto in tutto il globo per essere il padre del pinguino \(LINUX\) più famoso del mondo e coordinatore del progetto di sviluppo dello stesso.

Nasce ad Helsinki da una famiglia di lontane origini svedesi, da Mikke e Nils Torvalds. Helsinki è la capitale e la più grande città finlandese con circa mezzo milione di abitanti \(in un paese che ne conta in tutto 5 milioni\). La famiglia di Linus fa parte di una piccola comunità, trecentocinquantamila abitanti \(circa il 6% dell'intera popolazione\), di lingua e cultura svedese. Il cognome Torvalds fu inventato dal nonno paterno di Linus, Ole Torvald Elis Saxberg che cambiò cognome per ragioni personali. E' per questo che i Torvalds, oggi, contano appena 20 persone in tutto il mondo. La sua particolarità è però un'altra: un numero sorprendentemente alto di loro è giornalista. Il padre Nils era reporter per l'Unione Sovietica alla radio finlandese, la madre Mikke lavora per la Finnish News Agency, sua sorella minore Sara fa la [freelance](https://it.wikipedia.org/wiki/Freelance) e lavora anch'essa nella Finnish News Agency, il suo fratellastro Leo è un maniaco del video con ambizioni di cinematografico ed infine il nonno, il “fondatore” della famiglia, era giornalista e poeta.

La sua infanzia trascorse serenamente all'interno di una famiglia tranquilla, infatti, come diceva spesso sua madre alle amiche, “è un bambino proprio facile da tirar su, basta chiuderlo in un bugigattolo buio con un computer e ogni tanto tirargli dentro un po di pasta cruda”, cosa che, effettivamente, non si allontanava troppo dalla verità.

Il suo interesse e “passione” per l'informatica si accese all'età di 11 anni, quando suo nonno materno Leo Waldemar Tornqvist, professore di statistica all'università di Helsinki, acquistò nel 1981 un Commoder vic-20, uno dei primi computer pensati per un uso domestico. Il nonno, che lo aveva comprato per fare a casa quello che faceva con i grandi computer dell'università, voleva condividere con lui quest'esperienza per farlo appassionare alla matematica. E così iniziò a sperimentare e giocare con il computer che divenne per lui un grande divertimento, migliore dell'hockey e degli altri divertimenti dei suoi coetanei. Imparò a programmare in Basic, e a 12 anni sapeva già scrivere alcuni semplici videogiochi. Più avanti, quando il nonno morì, potè portarsi a casa il computer; ci passava talmente tante ore davanti che il padre gli propose più volte di iscriversi a una squadra di basket, ma Linus non volle mai saperne. La sua unica passione era il computer, confermando in tal modo il suo carattere single-minded[^1].

Con il passare degli anni il suo interesse per l'informatica crebbe notevolmente come la sua bravura nella matematica. Nel liceo di lingua svedese, Norssen High, venne soprannominato “il Matematico” e vinse molte borse di studio con le quali acquistava computer e altro materiale informatico. Era il classico\_nerd\_brillante a scuola, soprattutto nelle materie scientifiche, non molto atletico, con un cattivo gusto nel vestire e una personalità un po timida e chiusa.

Così tra una battitura di codice e l'altra, si diplomò al liceo e giunse all'università di ingegneria informatica di Helsinki. Il primo anno fu molto produttivo, riuscì a prendere tutti i crediti necessari \(o, come vengono chiamati in Finlandia, “settimane di studio”\). Ma, negli anni successivi, la sua carriera accademica prese una strada leggermente in discesa. Terminò l'università in otto anni \(dal 1988 al 1996\), conseguendo la laurea in ingegneria informatica con una tesi intitolata,  _**Linux: A Portable Operating System**_. Conseguì anche un master e ricevette nel giugno del 2000 una laurea honoris causa.

Un aspetto molto interessante del suo carattere è la sua “arroganza”, sia in senso buono che in quello cattivo. Come dice sua sorella: “era un cattivo perdente e un vincitore ancora peggiore. Rifiutava di continuare a giocare a carte quando gli capitava una cattiva mano e quando giocavamo a monopoli, si scriveva scrupolosamente quali proprietà possedeva e i debiti che accumulavo, specialmente nelle volte in cui riusciva a vincere in maniera esemplare”. Quest'arroganza, divenne col tempo un pregio in quanto giustificata da una innata bravura; un esempio può essere rappresentato da un episodio verificatosi all'università: un giorno per un qualche motivo non aveva fatto l'esercizio per casa dato dal professore; questi lo chiamò alla lavagna e Linus disse che sì non aveva fatto l'esercizio per casa, ma era riuscito a risolverne un altro a cui lo stesso professore non aveva trovato soluzione. Lo dimostrò con pochi diagrammi e il professore ci mise parecchi minuti per capire che quella era una soluzione corretta.

In quel periodo, nel 1991, decise finalmente di acquistare un Personal Computer nel senso classico del termine, cioè un 386sx dotato di hard disk. Dopo aver abbondantemente giocato a Prince of Persia, cominciò a mettere mano e studiare i meccanismi del computer. Il 5 ottobre 1991 Torvalds \(che aveva solo 21 anni\) annunciava al newsgroup[^2] comp.os.minix di aver messo in piedi un kernel di un sistema operativo molto simile a Minix \(OS sviluppato qualche anno prima da Tanenbaum, che egli stesso utilizzava\) in grado di girare su piattaforma x86, in quanto era insoddisfatto del porting di Unix operato da Minix. Linus aveva iniziato lo sviluppo quasi per hobby, interessato ad avere a disposizione un terminale sul suo nuovo computer per interfacciarsi ai server della sua università: si era presto reso conto di aver tra le mani un grande progetto, e quindi pensò di condividere il proprio lavoro con altri e continuarne lo sviluppo con la comunità di programmatori che si stavano coalizzando su internet interessati al neonato “pinguino”. La popolarità di Torvalds ebbe inizio a seguito di una disputa in un newsgroup internet con il professor Andrew Tanenbaum[^3], della Vrije Universiteit di Amsterdam riguardo al sistema operativo unix-like Minix, realizzato per scopi didattici dallo stesso Tanenbaum, che veniva distribuito con il codice sorgente, ma la sua licenza di distribuzione vietava di di apportare modifiche al codice senza l'autorizzazione dell'autore; questo costituì una grande minaccia alla realizzazione di Linux, in quanto Linus, nella realizzazione del kernel Linux si ispirò a Minix, rilasciandolo in seguito con una licenza d'uso libera che consentisse a chiunque di modificarne il codice sorgente. **Ma perché “Linux”?**Diversamente da come molti credono, non fu lui a deciderne il nome. In realtà Linus voleva semplicemente chiamarlo Freax \(un gioco di parole tra free, freak[^4] [20\)](http://theopensourcepa.altervista.org/doku.php?id=open_source#fn__20)e la lettera X di Unix\), ma il suo amico Ari Lemmke, nel pubblicarlo su internet, giudicò il nome piuttosto bruttino e così lo ribattezzò Linux; Torvalds se ne fece una ragione \(come per tutte le iniziative prese senza il suo consenso, che gli sono valse il nomignolo: “Dittatore Benevolo”\) e da allora il nome è rimasto inalterato.

Attualmente, Linus Torvalds vive a Santa Clara, in California, con la moglie Tove e le due figlie Patricia e Daniela. Ha lavorato fino al 2003 \(per circa 6 anni\) per la [Transmeta](https://it.wikipedia.org/wiki/Transmeta)[^5] occupandosi, poi, a tempo pieno, del coordinamento del gruppo di programmatori che sviluppa il kernel Linux per conto dell'**OSDL \(Open Source Development Lab\)**, un consorzio non profit fondato nel 2001 da colossi come HP, Intel, IBM, Dell e da alcuni fra i maggiori distributori di Linux, con l'intento di accelerare l'adozione di Linux e finanziare numerosi progetti legati allo sviluppo di applicazioni di classe enterprise. Come disse lo stesso Torvalds:

> _“Transmeta è sempre stata davvero generosa nel lasciarmi passare una smisurata quantità di tempo dietro a Linux, ma come risultato mi sono sentito un po' colpevole di quanto poco “vero lavoro” stessi facendo negli ultimi tempi. Per sistemare la cosa, ho deciso che andrò a lavorare presso OSDL, facendo finalmente di Linux il mio lavoro principale”._

Ciò testimonia la sua completa e totale passione per questo pinguino che ha fatto la felicità di molti nerd di tutto il mondo, a tal punto da abbandonare la Transmeta, di cui molti vorrebbero far parte, per dedicare anima e corpo allo sviluppo della sua creatura.

In seguito, l'OSDL si è combinato con l'**FSG \(Free Standards Group\)**, dando vita nel 2007 alla [Linux Foundation](https://www.linuxfoundation.org/)[^6] dove oggi Torvalds lavora allo sviluppo del kernel Linux.

## Curiosita'

* Nel 2006 è stato incluso nella sezione "60 years of heroes" dall'edizione europea della rivista Time.

* La mascotte di Linux, TUX, significa “Torvalds UniX”. La nascita di questa mascotte risale al 1996 quando uscì la versione 2.0 di Linux. Erano settimane che Linus si arrovellava per ideare un logo da associare al suo sistema operativo.

Un weekend, Linus sua moglie e le loro due figlie andarono allo Zoo, e, giunti in prossimità del recinto con i pinguini, Linus infilò un dito nella rete, agitandolo, per cercare di destare l'attenzione di uno di essi e farlo avvicinare un pochino per permettere alle sue figlie di osservarlo più da vicino. Un pinguino si avvicinò al dito di Linus e gli diede una bella beccata. Durante il ritorno in auto la moglie di Linus gli disse: “Perché non usi un pinguino come mascotte di Linux?” Venne indetto su internet un concorso, i partecipanti dovevano disegnare il pinguino che sarebbe diventato la mascotte di Linux. Il vincitore fu Larry Ewing con il suo pinguino paffuto e dall'aria contenta, il logo venne disegnato usando il programma di elaborazione grafica open source GIMP. Secondo Jeff Ayers, Linus Torvalds ha una “fissazione per gli uccelli acquatici grassi e che non volano”. Inoltre Torvalds afferma di avere contratto la “pinguinite” dopo essere stato gentilmente mordicchiato da un pinguino: “La pinguinite ti tiene sveglio la notte a pensare ai pinguini e ti fa provare un grande senso di affetto verso di loro.” Torvalds stava cercando qualcosa di divertente e simpatico da associare a Linux e un pinguino un po' grasso che si siede dopo un pranzo abbondante ed una buona pinta di birra rispondeva perfettamente all'idea. Da notare i piedi arancioni che lo fanno somigliare ad un'anatra.

* Finora sono state soprattutto Microsoft e Silicon Graphics, con i loro rispettivi sistemi operativi, ad equipaggiare le potentissime workstation grafiche con cui l'industria del divertimento realizza le animazioni più spettacolari del cinema digitale. Le cose sembrano però destinate a cambiare - e non poco - con una decisa svolta verso Linux. A cominciare è stata la DreamWorks, la società di produzione di Steven Spielberg, che ha cominciato ad utilizzare il sistema open source per il suo «Shrek», ultimo capolavoro del cinema d'animazione. Altro esempio proviene dalla Industrial Light & Magic, la divisione per il cinema digitale di George Lucas che ha già in programma di equipaggiare con Linux il suo enorme armamentario di macchine per il multimedia 3D \(Dal Wall Street Journal\).

* Il libro “The 100 Most Influential Inventors of All Time” \(le 100 invenzioni più influenti di tutti i tempi\), pubblicato dalla prestigiosa Enciclopedia Britannica, vede Linus Torvalds tra le grandi personalità del calibro di Archimede, James Watt, Alessandro Volta, ecc…

[^1]:  Termine che indica uno scopo o obiettivo prioritario; un pensiero fisso in mente.

[^2]:  I newsgroup sono gruppi di discussione divisi per argomento dove è possibile spedire un proprio messaggio in una bacheca virtuale pubblica dove altre persone potranno leggerlo ed eventualmente rispondere. L'accesso a queste aree tematiche avviene per mezzo di programmi chiamati news clients o newsreader \(es. Google groups, ecc…\).

[^3]:  E' un informatico statunitense. Professore di Informatica \(Computer Science\) alla Libera Università \(Vrije Universiteit\) di Amsterdam. Autore di alcuni dei più famosi libri di informatica, spesso usati come testo per studenti universitari \(Operating Systems: Design and Implementation; Computer Networks, Reti di calcolatori\). Autore anche di parecchi progetti informatici molto importanti per la tecnologia informatica moderna \(sistemi operativi come: Minix, un piccolo sistema operativo Microkernel, di tipo Unix; Amoeba, un sistema operativo di rete distribuito; Paramecium, un altro sistema operativo distribuito\).

[^4]:  Termine inglese corrispondente all'italiano: bizzarro, anomalo, strano, ecc.

[^5]:  Azienda statunitense che sviluppa tecnologie informatiche che hanno come obbiettivo primario la riduzione dei consumi in dispositivi elettronici \(es.processori a basso consumo\).

[^6]:  Un consorzio no-profit che promuove, protegge e standardizza Linux, fornendo risorse e servizi necessari all'open source per competere con successo con le piattaforme chiuse \(o proprietarie\).

